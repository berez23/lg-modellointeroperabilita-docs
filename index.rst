Modello di interoperabilità 2018 per la Pubblica Amministrazione
++++++++++++++++++++++++++++++++++++++++++++++++++++++++++++++++

Il Modello di interoperabilità rappresenta un asse portante necessario al funzionamento dell’intero Sistema informativo della Pubblica amministrazione.

Questo Modello rende possibile la collaborazione tra Pubbliche amministrazioni e tra queste e soggetti terzi per mezzo di soluzioni tecnologiche che assicurano l’interazione e lo scambio di informazioni senza vincoli sulle implementazioni, evitando integrazioni ad hoc.

Il Modello di interoperabilità:

- abilita lo sviluppo di nuove applicazioni per gli utenti della PA, in coerenza con le attività descritte nel capitolo 7 “Strumenti per la generazione e diffusione di servizi digitali” e con gli obiettivi del Piano;
- garantisce il dialogo all’interno dei singoli ecosistemi e tra un ecosistema e l’altro;
- regola l’utilizzo delle componenti delle Infrastrutture immateriali, disciplinandone le modalità di condivisione e pubblicazione;
- disciplina le modalità con le quali vengono inviati i flussi di dati verso il Data & Analytics Framework;
- assicura, nel rispetto del diritto alla privacy, l’accesso ai dati della Pubblica amministrazione anche a soggetti terzi;
- è progettato in coerenza con i principi ancora validi declinati nello European Interoperability Framework (EIF) versione 2.0, pubblicato nel 2010 nell’ambito del programma Interoperability solutions for public administrations, businesses and citizens (ISA, dal 2016 ISA²).


.. toctree::
   :numbered:
   :maxdepth: 2

   doc/doc_01_cap_00
   doc/doc_02_cap_00
